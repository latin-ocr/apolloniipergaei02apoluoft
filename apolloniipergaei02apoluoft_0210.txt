118 FRAGMENTA.

δρου σημεῖον ὁμοταχῶς ἐπ’ αὐτῆς κινῆται. γίνεται
γὰρ ἕλιξ, ἧς ὃμοιομερῶς πάντα τὰ μέρη πᾶσιν ἐφαρ-
μόζει, καθάπερ Ἀπολλώνιος ἐν τῷ περὶ τοῦ κοχλίου
γράμματι δείκνυσιν. Cfr.p.105, 14.

5 27. Pappus VIII, 49 p.1110, 16 sq.:

Ἐν ᾧ γὰρ χρόνῳ τὸ A ἐπὶ τὸ Β παραγίνεται
ὁμαλῶς κινούμενον, ἐν τούτῳ καὶ ἡ ΑΒ κατὰ τῆς
ἐπιφανείας τοῦ κυλίνδρου κινηθεῖσα εἰς τὸ αὐτὸ ἀπο-
καθίσταται, καὶ τὸ εἰρημένον φέρεσθαι σημεῖον κατὰ

10 τῆς AB εὐθείας γράψει τὴν μονόστροφον ἕλικα· τοῦτο
γὰρ Ἀπολλώνιος ὃ Περγεὺς ἀπέδειξεν.

Comparatio dodeoaedri et ieosaedri.

28. Hypsicles (Elementorum liber XIV qui ferizur)
V p. 2, 1 sq. ed. Heiberg:

15 Βασιλείδης ὁ Τύριος, ὦ Πρώταρχε, παραγενηθεὶς
εἰς Ἀλεξάνδρειαν καὶ συσταθεὶς τῷ πατρὶ ἡμῶν διὰ
τὴν άπὸ τοῦ μαθήματος συγγένειαν συνδιέτριψεν αὐτῷ
τὸν πλεῖστον τῆς ἐπιδημίας χρόνον. καί ποτε ζητοῦν-
τες τὸ ὑπὸ Ἀπολλωνίου συγγραφὲν περὶ τῆς συγ-

20 κρίσεως τοῦ δωδεκαέδρου καὶ τοῦ εἰκοσαέδρου
τῶν είς τὴν αὐτὴν σφαῖραν ἐγγραφομένων, τίνα ἔχει
λόγον πρὸς ἄλληλα, ἔδοξαν ταῦτα μὴ ὀρθῶς γεγρα-
φηκέναι τὸν Ἀπολλώνιον, αὐτοὶ δὲ ταῦτα καθάραντες
ἔγραψαν, ὡς ἦν ἀκούειν τοῦ πατρός. ε’γω δὲ ὕστερον

25 περιέπεσον ἑτέρῳ βιβλίῳ ὑπὸ Ἀπολλωνίου ἐκδεδομένςο
περιέχοντί τινα ἀπόδειξιν περὶ τοῦ προκειμένου, καὶ
μεγάλως ἐψυχαγωγήθην ἐπὶ τῇ τοῦ προβλήματος ζη-
τήσει. τὸ μὲν οὖν ὑπὸ Ἀπολλωνίου ἐκδοθὲν ἔοικε
κοινῇ σκοπεῖν· καὶ γὰρ περιφέρεται δοκοῦν ὕστερον

30 γεγράφθαι φιλοπόνως.

