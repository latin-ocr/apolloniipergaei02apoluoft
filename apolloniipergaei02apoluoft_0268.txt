5

10

15·

20

25

1 76 COMMENTARIA ANTIQUA.

ἡ ΕΖ παράλληλος εἴη τῇ ΑΓ, παραβολὴν γίνεσθαι
τὴν ΚΕΛ ἐν τῇ ἐπιφανείᾳ τοῦ κώνου τομήν, εί δὲ
συμπίπτει τῇ ΑΓ πλευρᾷ ἡ ΕΖ ἐκτὸς τῆς κορυφῆς
τοῦ κώνου ῶς κατὰ τὸ Δ, γίνεσθαι τὴν ΚΕΛ τομὴν
ὑπερβολήν, εί δὲ ἐντὸς συμπίπτει τῇ ΛΓ ἡ ΕΖ, γί-
νεσθαι τὴν τομὴν ἔλλειψιν, ἣν καὶ θυρεὸν καλοῦσιν.
καθόλου οὗν τῆς μὲν παραβολῆς ἡ διάμετρος παρ-

άλληλός ἐστι τῇ μιᾷ πλευρᾷ τοῦ τριγώνου, τῆς δὲ Β

ὑπερβολῆς ἡ διάμετρος συμπίπτει τῇ πλευρᾷ τοί τρι·
γώνου ῶς ἐπὶ τὰ πρὸς τῇ κορυφῇ τοῦ κώνου μέρη,
τῆς δὲ ἐλλείψεως ἡ διάμετρος συμπίπτει τῇ πλευρᾷ
τοῦ τριγώνου ῶς ἐπὶ τὰ πρὸς τῇ βάσει μέρη. κάκεῖνο
δὲ χρὴ εἰδέναι, ὅτι ἡ μὲν παραβολὴ καὶ ἡ ὑπερβολὴ
τῶν εἰς ἄπειρόν εἰσιν αὐξανομένων, ἡ δὲ ἔλλειψις
οὐκέτι· πᾶσα γὰρ εἰς αὐτὴν συννεύει ὁμοίως τῷ
κύκλῳ.

πλειόνων δὲ οὐσῶν ἐκδόσεων, ῶς καὶ αὐτός φησιν
ἐν τῇ ἐπιστολῇ, ἄμεινον ἡγησάμην συναγαγεῖν αὐτὰς
ἐκ τῶν ἐμπιπτόντων τὰ σαφέστερα παρατιθέμενος ἐν
τῷ ῥητῷ διὰ τὴν τῶν εἰσαγομένων εὐμάρειαν, ἔξωθεν
δὲ ἐν τοῖς συντεταγμένοις σχολίοις ἐπισημαίνεσθαι
τοὺς διαφόρους ὡς εἰκὸς τρόπους τῶν ἀποδείξεων.

φησὶ τοίνυν ἐν τῇ ἐπιστολῇ τὰ πρῶτα τέσσαρα
βιβλία περιέχειν ἀγωγὴν στοιχειώδη· ῶν τὸ μὲν πρῶ-
τον περιέχειν τὰς γενέσεις τῶν τριῶν τοῦ κώνου τομῶν
καὶ τῶν καλουμένων ἀντικειμένων καὶ τὰ ἐν αὐταῖς
ἀρχικοὶ συμπτώματα. ταῦτα δέ ἐστιν, ὅσα συμ-
βαίνει παρὰ τὴν πρώτην αὐτῶν γένεσιν· ἔχουσι γὰρ
καὶ ἕτερά τινα παρακολουθήματα. τὸ δὲ δεύτερον

 

 

3. συμπίπτῃ W. 5. συμπίπτῃ W. 6. θυραῖον Wp,
corr. U. καλοῦσι p. 8. ἐστιν W. 13. χρή] p, χρεί W.

