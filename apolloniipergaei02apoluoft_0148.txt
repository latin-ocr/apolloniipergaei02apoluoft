56 ΚῼΝΙΚΩΝ δ ’.

ἔστωσαν ἀντικείμεναι αἱ Δ, ΑΕΓΖ, καὶ ἔστω κῶ-
νου τομὴ ἢ κύκλου περιφέρεια ἡ ΑΒΖ συμπίπτουσα
τῇ ἑτέρα τῶν ἀντικειμένων κατὰ
δύο σημεῖα τὰ Α, Ζ, καὶ ἐχέτωσαν
5 αἱ ΑΒΖ, ΑΓΖ τομαὶ ἐπὶ τὰ
αὐτὰ μέρη τὰ κοῖλα. λέγω, ὅτι
ἡ ΑΒΖ γραμμὴ ἐκβαλλομένη οὐ
συμπεσεῖται τῇ Δ.
ἐπεζεύχθω γὰρ ἡΑΖ. καὶ ἐπεὶ Ζ
10 ἀντικείμεναί εἰσιν αἱ Δ, ΑΓΖ,
καὶ ἡ ΑΖ εὐθεῖα κατὰ δύο τέμνει τὴν ὑπερβολήν, οὐ
συμπεσεῖται ἐκβαλλομένη τῇ A ἀντικειμένῃ. οὐδὲ ἄρα
ἡ ΑΒΖ γραμμὴ συμπεσεῖται τῇ A.

λζ’.
15 Ἐὰν κώνου τομὴ ἢ κύκλου περιφέρεια μιᾷ τῶν ἄν· ’
τικειμένων συμπίπτῃ, τῇ λοιπῇ αὐτῶν οὐ συμπεσεῖται
κατὰ πλείονα σημεῖα ἢ δύο.
ἔστωσαν ἀντικείμεναι αἱ Α, Β, καὶ συμβαλλέτω τῇ
Α κώνου τομὴ ἢ κύκλου περιφέρεια ἡ ΑΒΓ καὶ τεμ-
20 νέτω τὴν Β ἀντικειμένην κατὰ τὰ Β, Γ. λέγω, ὅτι
κατ’ ἄλλο σημεῖον οὐ συμπεσεῖται τῇ ΒΓ.
εἰ γὰρ δυνατόν, συμπιπτέτω κατὰ τὸ Δ. ἡ ἄρα
ΒΓΔ τῇ ΒΓ τομῇ συμβάλλει κατὰ πλείονα σημεῖα ἢ
δύο μὴ ἐπὶ τὰ αὐτὰ ἔχουσα τὰ κοῖλα· ὅπερ ἀδύνατον.
25 ὁμοίως δὲ δειχθήσεται, καὶ ἐὰν ἡ ΑΒΓ γραμμὴ
τῆς ἀντικειμένης ἐφάπτηται.

 

15. μιᾷ] p, om. V. 19. A] p, del. punctis V; K 0, om. v.
20. τὴν Β] τῇ ΝΒ V; τὴν ΒΓ p3 corr. Memus. 24. μή]
om. Vp3 corr. Memus.

